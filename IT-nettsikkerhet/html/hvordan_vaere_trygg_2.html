<!DOCTYPE html>
<html lang="en">
<head>
    <meta charset="UTF-8">
    <title>Hvordan være trygg</title>

    <link rel="stylesheet" href="../css/style_.css">
</head>
<body>

<div class="gridpg">

    <div class="headerpg">
        <h1 class="mainh1">
            Hvordan være trygg!
        </h1>
    </div>

    <div class="mainpg">

    <h3>Spør om lov fra andre før du legger ut bilder</h3>
    <p>Norges lover gjelder også for mobilnett og internett. Disse lovene sier for eksempel at du ikke kan ta bilder av andre og legge dem ut på nettet, eller sende dem via mobil uten at du har spurt de som er med på bildet om lov. Hvis du ikke spør om lov, kan du risikere å bli anmeldt til politiet og få bøter og straff. Det som kan virke som et uskyldig og morsomt bilde for deg er kanskje ikke så gøy for andre, og det er viktig å ta hensyn til andres privatliv. Mange arbeidsgivere bruker nettet for å finne informasjon om personer som har søkt jobb hos dem, og da er det uheldig om de finner fyllebilder fra en fest eller lignende.</p>

    <h3>Møte noen du har truffet på nett? Ikke dra alene!</h3>
    <p>Noen av de du treffer på nettet kan gi seg ut for å være en annen enn den de egentlig er. Hvis du bestemmer deg for å møte noen fra nettet på ordentlig er det derfor veldig viktig at du har med deg en voksen ved første møte. Møt din nye venn på et offentlig sted med mange mennesker. Din nye nettvenn kan vise seg å være eldre eller yngre enn det han/hun sa. Da er det viktig å ikke være alene. Dersom du føler at du har blitt presset til å møte noen og du føler deg utrygg, må du snakke med en voksen person som du stoler på.</p>

    <h3>Vær kildekritisk!</h3>
    <p>Internett er demokratisk, og alle kan legge ut ting på nettet. Hvis du søker etter stoff til lekser eller annen viktig informasjon bør du alltid sjekke hvem som har laget nettsidene. Sammenlikne informasjonen du finner med andre sider, og se om opplysningene stemmer. Det er mange som synes det er gøy å legge ut falsk informasjon eller som har sterke meninger om en sak. Det kan føre til at du kommer over sider med masse tull, usannheter eller svært subjektive synspunkter. Husk at internett ikke er et leksikon i seg selv - du må lære deg å lete etter de rette stedene</p>

    <h3>Tenk deg om før du laster ned gratis filer og innhold</h3>
    <p>Mange nettsteder tilbyr deg å laste ned gratis programmer, spill, musikk og videoer. Noen av disse programmene har med seg virus og noen kan til og med spionere på det du gjør inne på nettet. Dette kan føre til at du blir svindlet for penger når du er innom nettbanken din eller når du bruker bankkortet ditt til å handle på nettet. Du kan også få virus som kan ødelegge innhold på mobilen eller datamaskinen din. Sørg for å ha oppdatert virusprogram og brannmur på pcen du bruker til enhver tid.</p>

    <h3>Snakk med en voksen hvis du opplever noe ubehagelig på nett</h3>
    <p>Det hender dessverre at du kan oppleve ubehagelige og ekle ting på nettet. Da er det veldig viktig at du snakker med en voksen person om dette. Hvis du har blitt kjent med noen som oppfører seg på en skremmende måte, som presser deg til å oppgi personlige opplysninger eller til å møtes via webkamera, er det viktig å avbryte kontakten med en gang. Snakk med en voksen! Det samme gjelder hvis personen ønsker å møte deg på ordentlig uten at du egentlig har lyst til det. På nettet finnes det også steder med stygge, ubehagelige og ulovlige bilder, filmer og tekst. Hvis du oppdager ting som du tror er ulovlig, må du melde det til politiet, eller på Kripos' sine internettsider: tips.kripos.no.</p>

    </div>

    <div class="aside1pg"><a href="hvordan_vaere_trygg.html" style="text-decoration: none;"><p>Nettvett del 1</p></a></div>

    <div class="aside2pg"><a href="spill_oppgave.html" style="text-decoration: none;"><p>Nettsikkerhet sim</p></a></div>

    <div class="aside3pg"><a href="logo.html" style="text-decoration: none;"><p>Logo</p></a></div>

    <div class="footerpg">
        <p>
            Informasjon hentet fra: <a href="https://www.ung.no/nettvett/765_Slik_er_du_trygg_og_smart_p%C3%A5_nett.html" target="_blank">ung.no/nettvett</a>
        </p>
    </div>

    <div class="menupg">
        <ul>
            <li><h4>Navigasjon</h4></li>
            <a href="hvordan_vaere_trygg.html"><li class="menupgli">Nettvett del 1</li></a>
            <a href="spill_oppgave.html"><li class="menupgli">Nettsikkerhet sim</li></a>
            <a href="logo.html"><li class="menupgli">Logo</li></a>
        </ul>
    </div>

    <div class="blankpg"></div>

</div>

</body>
</html>